\subsection{Na czym polega katastrofa ultrafioletowa?}

Eksperyment Stefana-Boltzmanna (1878) badał promieniowanie cieplne emitowane przez
ciało doskonale czarne. Ciało doskonale czarne to wyidealizowane ciało fizyczne pochłaniające całkowicie padające na nie promieniowanie elektromagnetyczne, niezależnie od temperatury tego ciała, kąta padania i widma padającego promieniowania. Według klasycznej teorii (prawo Rayleigha-Jeansa), ciało doskonale czarne powinno emitować coraz więcej energii w miarę wzrostu częstotliwości promieniowania. To prowadzi do absurdu – przy wysokich częstotliwościach (w zakresie nadfioletu i wyżej) energia promieniowania dąży do nieskończoności. Taki efekt nie występuje w rzeczywistości. Obserwacje eksperymentalne pokazały, że natężenie promieniowania nie rośnie w nieskończoność. Zgodnie z klasyczną fizyką, każda z nieskończonej liczby możliwych drgań wnęki ciała czarnego powinna otrzymywać pewną ilość energii. W rezultacie całkowita energia promieniowania miałaby być nieskończona – co jest fizycznie niemożliwe.

Katastrofa nadfioletowa była jednym z pierwszych dowodów, że klasyczna fizyka nie wystarcza do opisu zjawisk mikroświata. Jej rozwiązanie zapoczątkowało mechanikę kwantową.

\subsection{Jakie są eksperymentalne dowody tego, że światło istnieje, się emituje oraz jest absorbowane porcjami (kwantami)?}

Efekt fotoelektryczny (Hertz, Lenard, Einstein --- 1887-1905) to jedno z najważniejszych i najwcześniejszych zjawisk potwierdzających, że światło oddziałuje z materią w sposób kwantowy. 

Efekt fotoelektryczny to zjawisko emisji elektronów z powierzchni metalu pod wpływem padającego na niego światła. Najważniejsze obserwacje:
\begin{itemize}
\item Elektrony są emitowane tylko wtedy, gdy częstotliwość światła przekracza pewną wartość progową, niezależnie od jego natężenia. 
\item Energia kinetyczna wybitych elektronów zależy od częstotliwości, a nie od intensywności światła.
\item Nie obserwuje się opóźnienia czasowego emisji nawet przy bardzo słabym świetle, jeśli tylko ma ono odpowiednią częstotliwość.
\end{itemize}

Einstein sformułował wzór efektu fotoelektrycznego
\begin{equation*}
\frac12 m v_{max}^2 = h \nu - W,
\end{equation*}
gdzie $W$ to funkcja pracy metalu (zależna od rodzaju metalu). Dowodzi to kwantyzacji: Elektron absorbuje energię światła w całości – nie stopniowo, lecz jednorazowo, jako pojedynczy kwant (foton).

\subsection{Przedyskutuj zjawisko interferencji fal}

Zjawisko interferencji fal polega na nakładaniu się dwóch lub więcej fal w przestrzeni, prowadzącym do wzmocnienia lub osłabienia amplitudy fali wypadkowej w danym punkcie.

W roku 1801 Thomas Young przeprowadził eksperyment, przepuszczając przez szczeliny światło. Przez dwie szczeliny przechodziła tak zwana fala płaska, poruszająca się w kierunku ekranu. W sensie optyki klasycznej albo termodynamiki klasycznej, możemy powiedzieć, że przykładowo światło słoneczne jest taką falą płaską. Ta fala płaska przechodzi przez szczeliny, a następnie dalej jako fala płaska przemieszcza się w kierunku oddalonego ekranu. Co zobaczymy na ekranie? Na ekranie zobaczymy coś niespodziewanego - będzie to obraz interferencyjny.

\begin{itemize}
\item Amplituda fali -- wektor zależny od położenia w przestrzenii oraz od czasu: $$A(\overline{r}, t)$$
\item Intensywność światła
$$I = |A|^2$$
\item Zasada superpozycji -- aby obliczyć amplitudę całkowitą musimy zsumować amplitudy fal pochodzących z obu szczelin (z obu źródeł):
$$\overline{A}(\overline{r}, t) = \overline{A}_1(\overline{r}, t) + \overline{A}_2(\overline{r}, t)$$
\item Intensywność całkowita ma postać
$$I = |A_1|^2 + |A_2^2| + A_1 A_2^{*} + A_1^{*} A_2$$
Człon $A_1 A_2^{*} + A_1^{*} A_2$ jest odpowiedzialny za interferencję. Obraz widoczny na ekranie jest spowodowany superpozycją fal pochodzących z obu szczelin.
\end{itemize}

\subsection{Czym są pakiety falowe? Problem normalizacji, przekształcenia pomiędzy przestrzenią położenia oraz przestrzenią pędu.}

Pakiet falowy to reprezentacja cząstki jako superpozycji fal o różnych długościach fali. Wyraża się poprzez transformatę Fouriera jako suma fal płaskich.

W jednym wymiarze:
$$\Psi(x,t) = (2 \pi \hbar)^{-\frac12} \int_{-\infty}^{+\infty} \phi(p) \mathrm{e}^{\frac{i}{\hbar}\left(p x - E(p)t \right)} \mathrm{d}p,$$
gdzie wyrażenie pod całką to fala płaska, a $\phi(p)$ to funkcja określająca pakiet falowy.

W mechanice kwantowej funkcja falowa musi spełniać warunek normalizacji:
$$\int_{-\infty}^{+\infty} |\psi(x,t)|^2 \mathrm{d}x = 1,$$
co oznacza, że całkowite prawdopodobieństwo znalezienia cząstki gdziekolwiek = 1. 

Problem w tym, że fala płaska jest nienormalizowalna, bo jej wartość jest stała na całej osi x, nie da się jej sprowadzić do jednostkowego prawdopodobieństwa.

Rozwiązanie: Używamy pakietów falowych, czyli superpozycji fal płaskich o różnych $p$, które są lokalizowane w przestrzeni i dają się znormalizować.

Reprezentacja pędowa jest transformatą Fouriera funkcji falowej w położeniu:
$$\phi(p) = \frac{1}{\sqrt{2\pi \hbar}} \int_{-\infty}^{+\infty} \psi(x) \mathrm{e}^{-\frac{ipx}{\hbar}} \mathrm{d} x.$$
Funkcja falowa wyraża się więc przez odwrotną transformatę Fouriera reprezentacji pędowej:
$$\psi(x) = \frac{1}{\sqrt{2\pi \hbar}} \int_{-\infty}^{+\infty} \phi(p) \mathrm{e}^{\frac{ipx}{\hbar}} \mathrm{d} p.$$

\subsection{Stany kwantowe, operatory oraz równanie Schrödingera w interpretacji Feynmana}
(z różnych źródeł, fiszek fishcards, chatu, notatek)
\textbf{Stan kwantowy} to matematyczny opis systemu kwantowego, który zawiera wszystkie informacje o jego właściwościach.  
\textit{Podstawowe elementy stanu kwantowego:}
\begin{itemize}
  \item \textit{Funkcja falowa} \(\Psi(\mathbf{r},t)\) lub ogólniej wektor stanu \(\lvert \psi \rangle\) w przestrzeni Hilberta.
  \item \textit{Przestrzeń Hilberta} \(\mathcal{H}\) – zespolona przestrzeń wektorowa z iloczynem skalarnym, w której żyją wektory stanu.
 \end{itemize}
\textit{Rodzaje stanów:}
\begin{itemize}
  \item{Stan czysty} 
  \item{Stan mieszany} 
  \textit{Superpozycja} to możliwość istnienia jednocześnie w wielu stanach bazowych 
 \end{itemize}
  
\textbf{Operatory}
Operator to matematyczny obiekt, który działa na funkcje falowe i odpowiada za pomiar wielkości fizycznych.
Amplitudę że przejdziemy ze stanu $+S$ do $0R$ możemy zapisać jako
\begin{equation*}
	a = \langle\ 0R \vert \dots \rangle \langle\ \dots \vert \dots \rangle \dots \langle\ \dots \vert \dots \rangle \langle\ \dots \vert +S \rangle  = \langle\ 0R \vert A \vert +S \rangle 
\end{equation*}
gdzie $A$ to są różne operacje związane ze zbiorem urządzeń. Przez $\hat{A}$ będziemy oznaczać operator generalny.
Możemy też zapisać macierz operatora $\hat{A}$. Niech $\vert +S \rangle$, $\vert 0S \rangle$, $\vert -S \rangle$ będą stanami naszej bazy. Wtedy mamy
\begin{table}[ht]
	\centering
	\begin{tabular}[t]{c|c|c|c}
		& $+$ & $0$ & $-$\\
		\hline
		$+$ & $\langle\ + \vert \hat{A} \vert + \rangle $ & $\langle\ + \vert \hat{A} \vert 0 \rangle $ & $\langle\ + \vert \hat{A} \vert - \rangle $ \\
		\hline
		$0$ & $\langle\ 0 \vert \hat{A} \vert + \rangle $ & $\langle\ 0 \vert \hat{A} \vert 0 \rangle $ & $\langle\ 0 \vert \hat{A} \vert - \rangle $ \\
		\hline
		$-$ & $\langle\ - \vert \hat{A} \vert + \rangle $ & $\langle\ - \vert \hat{A} \vert 0 \rangle $ & $\langle\ - \vert \hat{A} \vert - \rangle $ \\
	\end{tabular}
	\label{tab:macierzoperatora}
\end{table}

Powyższe nazywamy macierzą operatora $\hat{A}$ w bazie takiej jak wyżej podanej. Dajemy też czapkę nad operatorem aby zawsze było wiadomo że chodzi nam o operator, ale nie zawsze trzeba to pisać. Operator nigdy nie jest zależny od bazy ale macierz operatora zawsze jest w jakiejś bazie.
\textit{Najważniejsze operatory w mechanice kwantowej}

\begin{enumerate}
  \item \textbf{Operator Hamiltona} \(\hat{H}\) \\
    Opisuje całkowitą energię układu i steruje jego ewolucją czasową.

  \item \textbf{Operator położenia} \(\hat{x}\) \\
    Przypisuje wartość położenia cząstki.

  \item \textbf{Operator pędu} \(\hat{p}\) \\
    Odpowiada wartości pędu, w reprezentacji położenia jest operatorem różniczkowym.

  \item \textbf{Operatory spinowe} \(\hat{S}_i\) (np. \(\hat{S}_x, \hat{S}_y, \hat{S}_z\)) \\
    Opisują własności spinowe cząstek, np. spinu \(1/2\).

  \item \textbf{Operator projekcji} \(\hat{P}\) \\
    Rzutuje stan na podprzestrzeń odpowiadającą określonej wartości pomiaru.

  \item \textbf{Operator unitarny} \(\hat{U}\) \\
    Opisuje ewolucję jednostkową i zmiany baz wektorów stanu.

  \item \textbf{Operator gęstości} \(\rho\) \\
    Opisuje stan mieszany i statystyczny układ kwantowy.
\end{enumerate}

\textbf{Równanie Schrödingera w interpretacji Feynmana}
nie wiem o co tu chodzi w notatkach jest jedynie coś nazwane ,,Eksperyment S-G w interpretacji Feynmana''. Wkleje to ponizej ale nie wiem czy o to chodzi. 
Eksperyment z dwoma szczelinami.
Prawdopodobieństwo, że elektron ze stanu S przejdzie do stanu X \newline [Stan $X$] $\leftarrow$ [Stan $S$] = $\vert\langle X\vert S\rangle\vert^2$ będziemy nazywać amplitudą.
Amplitudę ze stanu $S$ do stanu $X$ możemy w tym przypadku zapisać dwojako, w postaci $\langle X\vert1\rangle, \langle 1\vert S\rangle$ jako przejścia ze stanu $S$ do stanu $1$ a następnie ze stanu $1$ do stanu $X$, oraz analogicznie w postaci $\langle X\vert2\rangle , \langle 2\vert S\rangle$. Przepiszemy, korzystając z tych oznaczeń zasadę superpozycji. Jeżeli chcemy przejść ze stanu $S$ do stanu $X$, to będziemy to zapisywać jako sumę amplitud $\langle X\vert S\rangle = \langle X\vert1\rangle\langle 1\vert S\rangle + \langle X\vert2\rangle \langle 2\vert S\rangle$. Jeżeli chcemy zapisać prawdopodobieństwo, to musimy obliczyć z tego moduł do kwadratu i obliczyć to wszystko w liczbach zespolonych $\vert\langle X\vert S\rangle \vert^2 = \vert[...]\vert^2$. 
\textit{Pytanie} co oznacza superpozycja? Jeżeli chcemy obliczyć amplitudę, to jest to suma poszczególnych amplitud. Amplituda $S$ do $Z$ jest superpozycją przejścia przez szczeliny.
\subsection{Twierdzenie Ehrenfesta}
(notatki str. 27)
$$
\frac{d}{dt} \langle x \rangle = \frac{1}{m} \int \psi^* \left(-i\hbar \frac{\partial}{\partial x}\right) \psi \, d\vec{r} = \frac{1}{m} \langle \hat{p}_x \rangle.
$$

$$
\frac{d}{dt} \langle \hat{p}_x \rangle = - \left\langle \frac{\partial V}{\partial x} \right\rangle.
$$

Powyższe dwa równania stanowią treść twierdzenia Ehrenfesta i pokazują, że średnie wartości położenia i pędu w mechanice kwantowej zmieniają się zgodnie z klasycznymi równaniami ruchu. 


\subsection{Obserwable, równanie Schrödingera, zależne oraz niezależne od czasu, własne stany, własne energie}

\textbf{Obserwable:}
W mechanice kwantowej \textbf{obserwabla} (ang. observable) to fizyczna wielkość, którą można zmierzyć eksperymentalnie, np. położenie, pęd, energia czy spin. Każdej obserwabli odpowiada hermitowski operator $\hat{A}$ działający na funkcje falowe przestrzeni Hilberta. Wartość średnia obserwabli $\hat{A}$ w stanie opisanym funkcją falową $\psi(\vec{r}, t)$ dana jest przez wyrażenie:
$$
\langle \hat{A} \rangle = \int \psi^*(\vec{r}, t) \hat{A} \psi(\vec{r}, t) \, d\vec{r}.
$$

Operator $\hat{A}$ musi być hermitowski, aby wartości średnie $\langle \hat{A} \rangle$ były liczbami rzeczywistymi, zgodnie z wymaganiami eksperymentu:
$$
\langle \hat{A} \rangle \in \mathbb{R}.
$$

Dla hermitowskiego operatora $\hat{A}$ zachodzi również
$$
\langle \hat{A} \rangle = \int \psi^* (\hat{A} \psi) \, d\vec{r} = \int (\hat{A} \psi)^* \psi \, d\vec{r}.
$$

\textbf{Przykłady obserwabli:}

\begin{itemize}
    \item Średnia wartość położenia:
    $$
    \langle \hat{\vec{r}} \rangle = \int \psi^*(\vec{r}, t) \vec{r} \psi(\vec{r}, t) \, d\vec{r}.
    $$

    \item Średnia wartość funkcji $f(\vec{r}, t)$:
    $$
    \langle f(\vec{r}, t) \rangle = \int \psi^*(\vec{r}, t) f(\vec{r}, t) \psi(\vec{r}, t) \, d\vec{r}.
    $$

    \item Średnia wartość pędu (w reprezentacji położeniowej, po transformacji Fouriera):
    $$
    \langle \vec{p} \rangle = \int \psi^*(\vec{r}, t) \left( -i\hbar \vec{\nabla} \right) \psi(\vec{r}, t) \, d\vec{r}.
    $$
\end{itemize}
\textbf{Równanie Schrödingera zależne od czasu:}

\begin{equation}
  i \hbar \frac{\partial}{\partial t} \Psi(\mathbf{r},t)
  = \hat{H}\,\Psi(\mathbf{r},t),
\end{equation}

gdzie hamiltonian dla jednej cząstki w potencjale \(V(\mathbf{r},t)\) ma postać:
\begin{equation}
  \hat{H}
  = -\frac{\hbar^2}{2m} \,\nabla^2 \;+\; V(\mathbf{r},t).
\end{equation}

\bigskip
Poniżej zestawienie znaczenia poszczególnych symboli:

\begin{itemize}
  \item[\(\Psi(\mathbf{r},t)\)] funkcja falowa cząstki, zależna od współrzędnych przestrzennych \(\mathbf{r}\) i czasu \(t\).
  \item[\(i\)] jednostka urojona, spełniająca \(i^2 = -1\).
  \item[\(\hbar\)] stała Plancka podzielona przez \(2\pi\), \(\hbar = \frac{h}{2\pi}\).
  \item[\(\frac{\partial}{\partial t}\)] pochodna cząstkowa względem czasu \(t\).
  \item[\(\hat{H}\)] operator Hamiltona, opisujący energię całkowitą układu.
  \item[\(m\)] masa cząstki.
  \item[\(\nabla^2\)] operator Laplace’a
  \item[\(V(\mathbf{r},t)\)] potencjał, w którym porusza się cząstka; może zależeć od położenia \(\mathbf{r}\) i czasu \(t\).
\end{itemize}

\textbf{Równanie Schrödingera niezależne od czasu:}
\[
\hat{H}\,\psi(\mathbf{r}) = E\,\psi(\mathbf{r}),
\]
gdzie
\[
\hat{H} = -\frac{\hbar^2}{2m}\,\nabla^2 + V(\mathbf{r}).
\]

\bigskip
\noindent
Znaczenie symboli:
\begin{itemize}
  \item[\(\hat{H}\)] operator Hamiltona (energia całkowita układu),
  \item[\(\psi(\mathbf{r})\)] funkcja własna (stacjonarna funkcja falowa),
  \item[\(E\)] wartość własna (energia stanu),
  \item[\(\hbar\)] zredukowana stała Plancka (\(\hbar = h/(2\pi)\)),
  \item[\(\nabla^2\)] operator Laplace’a 
    \(\bigl(\nabla^2 = \tfrac{\partial^2}{\partial x^2}
                        + \tfrac{\partial^2}{\partial y^2}
                        + \tfrac{\partial^2}{\partial z^2}\bigr)\),
  \item[\(V(\mathbf{r})\)] potencjał zależny od położenia \(\mathbf{r}\).
\end{itemize}
\textbf{własności własne energii własne}
Funkcje własne operatora Hamiltona $\hat{H}$, oznaczane jako $\psi_E(\vec{r})$, spełniają równanie Schrödingera $\hat{H} \psi_E = E \psi_E,$ gdzie $E$ jest odpowiadającą im wartością własną, interpretowaną jako energia stanu. Zakładamy, że funkcje $\psi_E(\vec{r})$ są unormowane
$$
\int \psi_E^*(\vec{r}) \psi_E(\vec{r}) \, d\vec{r} = 1,
$$
oraz ortogonalne względem siebie dla różnych wartości energii
$$
\int \psi_E^*(\vec{r}) \psi_{E'}(\vec{r}) \, d\vec{r} = 0
\quad \text{dla } E \ne E'.
$$
Dla $E \ne E'$ całka musi być równa zeru, czyli funkcje własne odpowiadające różnym wartościom energii są ortogonalne.

Z faktu, że operator Hamiltona jest hermitowski, wynika również, że jego funkcje własne tworzą pełną bazę przestrzeni Hilberta. Oznacza to, że każdą funkcję falową $\Psi(\vec{r}, t)$ można przedstawić jako kombinację liniową funkcji własnych Hamiltonianu
$$
\Psi(\vec{r}, t) = \sum_E C_E(t) \psi_E(\vec{r}),
$$
gdzie suma biegnie po wszystkich stanach odpowiadających różnym energiom, w tym zdegenerowanym.

\subsection{Proste zagadnienia: swobodna cząstka}

Rozwiązanie równania Schrödingera dla swobodnej cząstki to fale płaskie o postaci $\Psi(x) = A e^{ikx} + B e^{-ikx}$, gdzie
$k$ jest wektorem falowym związanym z energią kinetyczną cząstki. Energia jest zawsze nieujemna, a funkcje falowe muszą być
ograniczone, co wymusza rzeczywiste wartości $k$.


\begin{equation*}
    - \frac{\hbar^2}{2m} \frac{\partial^2}{\partial x^2} \psi(x) = E \psi(x)
\end{equation*}

gdzie:
\begin{equation*}
    k = \frac{\sqrt{2mE}}{\hbar}
\end{equation*}
\begin{equation*}
    \psi(x) = A e^{ikx} + B e^{-ikx}
\end{equation*}

$ k \in \mathbb{R} $, bo inaczej mamy rozbieżne $\psi(x)$. \\
$ E >= 0 $, bo $ k = \frac{\sqrt{2mE}}{\hbar^2} $, a $ 2m > 0 $, $ \hbar > 0 $.

Natomiast $E$ wyraża się wzorem:
\begin{equation*}
    E = \frac{\hbar^2 k^2}{2m}
\end{equation*}

\subsection{Proste zagadnienia: potencjał w kształcie schodków, bariery, studni kwadratowej}
Szukamy rozwiązania równania Schrödingera dla ustalonych postaci potencjału niezależnego od czasu $V(x)$. Rozwiązujemy w tym celu równanie
\begin{equation*}
	-\frac{\hbar^2}{2m} \frac{\partial^2}{\partial x^2} \psi(x) + V(x)\psi(x) = E\psi(x).
\end{equation*}

\subsubsection*{Potencjał schodkowy}
\begin{equation*}
	V(x) = \begin{cases}
		0, &x < 0,\\
		V_0, &x \geq 0.
	\end{cases}
\end{equation*}
Rozwiążemy równanie osobno dla $x < 0$ i $x > 0$, a na końcu połączymy te rozwiązania tak, by mogło służyć do opisu ruchu cząstek między obszarami.

Dla $x < 0$ mamy równanie $\frac{\partial^2}{\partial x^2} \psi(x) + \frac{2mE}{\hbar^2}\psi(x) = 0,$ którego rozwiązaniem ogólnym jest 
\begin{equation*}
	\psi_1(x) = A \mathrm{e}^{i k_1 x} + B \mathrm{e}^{-i k_1 x}, \text{ gdzie } k_1 = \frac{\sqrt{2mE}}{\hbar}.
\end{equation*}

Dla $x > 0$ mamy równanie $\frac{\partial^2}{\partial x^2} \psi(x) + \frac{2m(E - V_0)}{\hbar^2}\psi(x) = 0,$ którego rozwiązaniem ogólnym jest 
\begin{equation*}
	\psi_2(x) = C \mathrm{e}^{i k_2 x} + D \mathrm{e}^{-i k_2 x}, \text{ gdzie } k_2= \frac{\sqrt{2m(E - V_0)}}{\hbar}.
\end{equation*}

Rozwiązanie zależeć będzie zatem od tego, po której stronie wysokości schodka jest $E$.
\begin{enumerate}
	\item Jeśli $0 < E < V_0$, to mamy
	\begin{equation*}
		\psi_2(x) = C \mathrm{e}^{-\kappa x} + D \mathrm{e}^{\kappa x}, \text{ gdzie } \kappa = \frac{\sqrt{2m(V_0 - E)}}{\hbar}.
	\end{equation*}
	Ponieważ drugi składnik rośnie nieograniczenie wraz ze wzrostem $x$, musi zachodzić $D = 0$. Stałe $A, B$ i $C$ możemy wyznaczyć z warunków ciągłości:
	\begin{equation*}
		\psi_1(0) = \psi_2(0), \quad \psi_1'(0) = \psi_2'(0).
	\end{equation*}
	Mamy więc 
	\begin{equation*}
		A + B = C, \quad i k_1 (A - B) = -\kappa C
	\end{equation*}
	Otrzymaliśmy układ dwóch równań liniowych na trzy nieznane zespolone amplitudy. Wyznaczymy $A$ i $B$ w zależności od $C$.
	\begin{equation*}
		A = \frac{k_1 + i\kappa}{2k_1}C, \quad B = \frac{k_1 - i\kappa}{2k_1}C.
	\end{equation*}
	Wynika stąd, że
	\begin{equation*}
		\frac{B}{A} = \mathrm{e}^{i\alpha}, \quad \alpha = 2\arctan\left(-\sqrt{\frac{V_0}{E} - 1}\right).
	\end{equation*}
	Fala odbita różni się od fali padającej przesunięciem fazowym $\alpha$, co wpływa na interferencję i kształt fali stojącej w obszarze $x<0$.
	Współczynnik odbicia to
	\begin{equation*}
		R = \frac{|B|^2}{|A|^2} = |\mathrm{e}^{i\alpha}|^2 = 1,
	\end{equation*}
	a zatem zachodzi całkowite odbicie od schodka i nie ma przenikania do obszaru o wyższym potencjale.
	
	\item Jeśli $E > V_0$, to $D = 0$. Jest tak, ponieważ $D$ odpowiada amplitudzie fali biegnącej od prawej do lewej, natomiast dla $x>0$ nie ma możliwości odbicia, ponieważ potencjał jest stały (nie ma kolejnej bariery). Pozostałe stałe wyznaczamy z warunków ciągłości:
	\begin{equation*}
		A + B = C, \quad ik_1 (A - B) = ik_2 C,
	\end{equation*}
	a zatem mamy
	\begin{equation*}
		B = \frac{k_1 - k_2}{k_1 + k_2}A, \quad C = \frac{2k_1 }{k_1 + k_2}A.
	\end{equation*}
	Współczynniki odbicia i przejścia to
	\begin{align*}
		R &= \frac{|B|^2}{|A|^2} = \left(\frac{k_1 - k_2}{k_1 + k_2}\right)^2 = \left(\frac{1 - \sqrt{1 - \frac{V_0}{E}}}{1 + \sqrt{1 - \frac{V_0}{E}}}\right)^2,\\
		T &= \frac{k_2}{k_1}\frac{|C|^2}{|A|^2} = \frac{4k_1k_2}{(k_1 + k_2)^2} = \frac{4\sqrt{1 + \frac{V_0}{E}}}{\left(1 - \sqrt{1 - \frac{V_0}{E}}\right)^2}.
	\end{align*}
	
	\item Jeśli $E < 0$, równanie nie ma rozwiązań. Być może wymaga to dodatkowego wyjaśnienia, ale nie wiem jak ono dokładnie brzmi.
\end{enumerate}

\subsubsection*{Bariera potencjału}
\begin{equation*}
	V(x) = \begin{cases}
		0, &x \leq 0,\\
		V_0, &0<x<a,\\
		0, &x\geq a
	\end{cases}
\end{equation*}
Przypadek energii ujemnej wykluczamy tak jak w poprzednim przykładzie. Musimy więc znów rozważyć dwa przypadki: $0<E<V_0$ oraz $E>V_0$.

Zaczniemy od pierwszego z nich. Ponownie znajdujemy rozwiązanie ogólne równania Schrödingera na wszystkich trzech przedziałach.
\begin{equation*}
	\psi(x) = \begin{cases}
		A\mathrm{e}^{ikx} + B\mathrm{e}^{-ikx}, &x<0, \quad k = \frac{\sqrt{2mE}}{\hbar},\\
		C\mathrm{e}^{ikx}, & x>a,\\
		F\mathrm{e}^{\kappa x} + G\mathrm{e}^{-\kappa x}, &0<x<a, \quad \kappa = \frac{\sqrt{2m(V_0 - E)}}{\hbar}.
	\end{cases}
\end{equation*}
Zauważmy, że nie ma składnika $D\mathrm{e}^{-ikx}$, ponieważ w obszarze $x>a$ spotkamy tylko to, co przeszło przez barierę --- nie będzie tam więc cząstek poruszających się ,,w lewo''.

Stałe ponownie możemy wyznaczyć z warunków ciągłości $\psi(x)$ i $\psi'(x)$ w $0$ i $a$. Można pokazać, że
\begin{equation*}
	R = \frac{1}{1 + \frac{4E(V_0 - E)}{V_0^2 \sinh^2(\kappa a)}}, \quad T = \frac{1}{1 + \frac{V_0^2 \sinh^2(\kappa a)}{4E(V_0 - E)}}.
\end{equation*}

Jeżeli zaś $E>V_0$, to
\begin{equation*}
	\psi(x) = \begin{cases}
		A\mathrm{e}^{ikx} + B\mathrm{e}^{-ikx}, &x<0, \quad k = \frac{\sqrt{2mE}}{\hbar},\\
		C\mathrm{e}^{ikx}, & x>a,\\
		F\mathrm{e}^{ik'x} + G\mathrm{e}^{-ik'x}, &0<x<a, \quad k' = \frac{\sqrt{2m(E-V_0)}}{\hbar}.
	\end{cases}
\end{equation*}
Prowadzi to do następujących wzorów na współczynniki odbicia i przejścia:
\begin{equation*}
		R = \frac{1}{1 + \frac{4E(E-V_0)}{V_0^2 \sin^2(k'a)}}, \quad T = \frac{1}{1 + \frac{V_0^2 \sin^2(k' a)}{4E(E-V_0)}}.
\end{equation*}

\subsubsection*{Studnia kwadratowa:}
Nieskończona studnia potencjału to model idealizowany, w którym cząstka jest całkowicie
uwięziona między nieprzekraczalnymi barierami potencjału.

\begin{equation*}
	V(x) = \begin{cases}
		0, &|x|<a,\\
		\infty, &|x|\geq a.
	\end{cases}
\end{equation*}
Funkcja falowa musi zerować się na granicach studni i poza nią, ponieważ cząstka nie może znajdować się poza nieskończonymi barierami:
\begin{equation*}
	\psi(x) = 0 \text{ dla } |x| \geq a.
\end{equation*}
Wewnątrz studni równanie Schrödingera opisuje swobodną cząstkę, ale z nałożonymi wa-
runkami brzegowymi wymuszającymi dyskretną strukturę stanów energetycznych
\begin{equation*}
	\begin{cases}
		-\frac{\hbar^2}{2m}\frac{\partial^2}{\partial x^2}\psi(x) = E\psi(x), &|x|<a\\
		\psi(a) = \psi(-a) = 0, & \text{warunki brzegowe.}
	\end{cases}
\end{equation*}
Rozwiązaniem ogólnym równania jest funkcja
\begin{equation*}
	\psi(x) = A\cos(kx) + B\sin(kx), \qquad k = \frac{\sqrt{2mE}}{\hbar^2}.
\end{equation*}
Uwzględnienie warunków brzegowych prowadzi do układu
\begin{equation*}
	\begin{cases}
		A\cos(ka) &= 0,\\
		B\sin(ka) &= 0.
	\end{cases}
\end{equation*}
Ponieważ $\cos$ i $\sin$ nie mogą być jednocześnie zerami, otrzymujemy dwie klasy rozwiązań, co odpowiada symetrii funkcji falowej względem środka studni.

Przypadek I:
\begin{equation*}
	\begin{cases}
		B = 0\\
		\cos(ka) = 0
	\end{cases}
	 \implies
	\begin{cases}
		B = 0\\
		k = k_n = n \frac{\pi}{2a}, n = 1, 3, 5, \dots
	\end{cases}
\end{equation*}
Mamy więc $\psi_n(x) = A_n \cos(k_n x)$. Normalizacja funkcji falowej wymusza $A_n = \frac{1}{\sqrt{a}}$:
\begin{equation*}
	\int_{-a}^{a} |\psi(x)|^2 \mathrm{d}x = 1 \implies A_n^2 \int_{-a}^{a} \cos^2(k_nx) \mathrm{d}x = 1 \implies A_n^2 a = 1 \implies A_n = \frac{1}{\sqrt{a}}
\end{equation*}

Przypadek II:
\begin{equation*}
	\begin{cases}
		A = 0\\
		\sin(ka) = 0
	\end{cases}
	\implies
	\phi_n(x) = \frac{1}{\sqrt{a}} \sin(k_n x), \quad n = 2, 4, 6, \dots.
\end{equation*}

Spektrum energii jest dyskretne i rośnie z kwadratem liczby kwantowej n, co oznacza, że
cząstka może zajmować tylko określone poziomy energetyczne.
\begin{equation*}
	E_n = \frac{\hbar^2k_n^2}{2m} = \frac{\hbar^2\pi^2}{2mL^2}n^2,
\end{equation*}
gdzie $L = 2a$ jest szerokością studni. Wartości $k_n$ są ściśle powiązane
z poziomami energii i określają kształt funkcji falowej w studni.
\subsection{Proste zagadnienia: oscylator harmoniczny}

Szukamy rozwiązań równania
\begin{equation*}
	-\frac{\hbar^2}{2m} \frac{\partial^2}{\partial x^2} \psi(x) + \frac12kx^2\psi(x) = E\psi(x).
\end{equation*}
Wbrew nazwie podsekcji, rozwiązanie go nie jest prostym zagadnieniem. Okazuje się, że istnieje rodzina rozwiązań postaci
\begin{equation*}
	\psi_n(x) = N_n H_n(\alpha x) \mathrm{e}^{-\frac{(\alpha x)^2}{2}},
\end{equation*} 
gdzie $\alpha = \sqrt[4]{\frac{km}{\hbar}}$, $H_n$ to wielomiany Hermite'a, natomiast $N_n$ jest stałą normującą, równą $\sqrt{\frac{\alpha}{\sqrt{\pi} 2^n n!}}$.

Odpowiadają im wartości własne postaci $E_n = \left(n + \frac12\right) \hbar \sqrt{\frac{k}{m}}$. Dla innych wartości energii funkcja falowa zmierza do nieskończoności przy $|x| \to \infty$.
\subsection{Formalizm mechaniki kwantowej, postulaty}
\begin{enumerate}
	\item Postulat I: Wektor stanu
	
	W każdej chwili czasu $t$ stan układu fizycznego jest określony przez wektor $\ket{\psi(t)}$ należący do pewnej przestrzeni Hilberta $\mathcal{H}$.
	
	\item Postulat II: obserwable
	
	Każdej mierzalnej wielkości fizycznej $\mathcal{A}$ odpowiada obserwabla $\hat{A}$ działająca w $\mathcal{H}$ (operator hermitowski).
	
	\item Postulat III: wyniki pomiarów --- wartości własne obserwabli
	
	Jedynym dopuszczalnym wynikiem pomiaru wielkości fizycznej $\mathcal{A}$ może być któraś z wartości własnych obserwabli $\hat{A}$.
	
	\item Postulat IV: prawdopodobieństwo wyników pomiarowych
	
	Prawdopodobieństwo tego, że w wyniku pomiaru wielkości fizycznej $\mathcal{A}$ w układzie opisanym wektorem stanu $\ket{\psi}$ otrzymamy wartość własną $a_n$ wynosi $|\braket{\phi_n}{\psi}|^2$, gdzie $\ket{\phi_n}$ jest wektorem własnym odpowiadającym wartości własnej $a_n$.
	
	\item Postulat V: redukcja (kolaps) wektora stanu
	
	Jeśli w układzie fizycznym opisanym stanem $\ket{\psi}$ dokonamy pomiaru wielkości fizycznej $\mathcal{A}$ otrzymując $a_n$, jedną z wartości własnych obserwabli $\hat{A}$, to po pomiarze stanem układu jest unormowany rzut stanu $\ket{\psi}$ na (unormowany) wektor własny $\ket{\phi_n}$ odpowiadający zmierzonej wartości własnej.
	\begin{equation*}
		\ket{\psi} \xrightarrow{\text{pomiar } a_n} \ket{\phi_n}\frac{\braket{\phi_n}{\psi}}{\sqrt{|\braket{\phi_n}{\psi}|^2}}.
	\end{equation*}
	
	Innymi słowy mówimy, że w wyniku pomiaru następuje redukcja (kolaps) stanu $\ket{\psi}$ do stanu $\ket{\phi_n}$.
	
	\item Postulat VI: ewolucja w czasie --- równanie Schrödingera
	
	Stan $\ket{\psi(t)}$ układu fizycznego ewoluuje w czasie zgodnie z równaniem Schrödingera
	\begin{equation*}
		i\hbar\frac{d}{dt} \ket{\psi(t)} = \hat{H}(t)\ket{\psi(t)},
	\end{equation*}
	gdzie hamiltonian $\hat{H}(t)$ jest obserwablą odpowiadającą całkowitej energii układu. 
\end{enumerate}

\subsection{Klasy i własności operatorów. Komutatory}

W mechanice kwantowej operatory reprezentują obserwowalne wielkości fizyczne, takie jak pozycja czy pęd. Operatory działają na przestrzeni stanów (np. w przestrzeni Hilberta) i mogą mieć różne własności: być hermitowskie (samosprzężone), jednostkowe czy projekcyjne. Hermitowskie operatory odpowiadają mierzalnym wartościom rzeczywistym.

Klasa operatorów określa ich charakter (np. ograniczone, nieograniczone). Ważnym pojęciem są komutatory operatorów
\[
[A, B] = AB - BA.
\]
Jeśli
\[
[A, B] = 0,
\]
to operatory się komutują, co oznacza, że można jednocześnie mierzyć odpowiadające im wielkości z pełną precyzją. Niezerowy komutator wskazuje na fundamentalne ograniczenia pomiarowe, jak w przypadku zasady nieoznaczoności Heisenberga.

\subsection{Zasada nieoznaczoności Heisenberga}

Zasada nieoznaczoności Heisenberga wyraża fundamentalne ograniczenie precyzji, z jaką można jednocześnie znać wartości pewnych par wielkości fizycznych, np. położenia \( \hat{x} \) i pędu \( \hat{p} \). Formalnie wyraża się to nierównością

\[
\Delta x \, \Delta p \geq \frac{\hbar}{2},
\]

gdzie \( \Delta x \) i \( \Delta p \) to odchylenia standardowe pomiarów operatorów położenia i pędu, a \( \hbar \) to zredukowana stała Plancka.

Ta zasada wynika z faktu, że operatory położenia i pędu nie komutują, tzn.

\[
[\hat{x}, \hat{p}] = i \hbar,
\]

co implikuje, że nie istnieje wspólny zbiór własnych wektorów obu operatorów, a więc nie można jednocześnie przypisać im dokładnych wartości.

\subsection{Operator momentu pędu, uogólniony operator momentu pędu, operator spinu: własne funkcje i wartości}


Operator momentu pędu \(\hat{\mathbf{L}} = (\hat{L}_x, \hat{L}_y, \hat{L}_z)\) opisuje moment pędu orbitalnego cząstki. Składowe operatora spełniają następujące relacje komutacyjne:

\[
[\hat{L}_i, \hat{L}_j] = i \hbar \epsilon_{ijk} \hat{L}_k,
\]

gdzie \(\epsilon_{ijk}\) to symbol Levi-Civity, a \(i, j, k \in \{x,y,z\}\).

Operator kwadrat momentu pędu \(\hat{L}^2 = \hat{L}_x^2 + \hat{L}_y^2 + \hat{L}_z^2\) oraz składowa \(\hat{L}_z\) mają wspólny układ własnych funkcji \(|l, m\rangle\), dla których zachodzą własności:

\[
\hat{L}^2 |l, m\rangle = \hbar^2 l(l+1) |l, m\rangle, \quad \hat{L}_z |l, m\rangle = \hbar m |l, m\rangle,
\]

gdzie \(l = 0, 1, 2, \ldots\), a \(m = -l, -l+1, \ldots, l\).

Uogólniony operator momentu pędu \(\hat{\mathbf{J}} = \hat{\mathbf{L}} + \hat{\mathbf{S}}\) łączy moment pędu orbitalny \(\hat{\mathbf{L}}\) oraz spin \(\hat{\mathbf{S}}\).

Operator spinu \(\hat{\mathbf{S}}\) opisuje wewnętrzny moment pędu cząstek, niezwiązany z ruchem orbitalnym. Składowe spinu również spełniają relacje komutacyjne analogiczne do momentu pędu:

\[
[\hat{S}_i, \hat{S}_j] = i \hbar \epsilon_{ijk} \hat{S}_k.
\]

Dla spinu \(s\) (np. \(s = \frac{1}{2}\) dla elektronu), własne wartości operatorów \(\hat{S}^2\) i \(\hat{S}_z\) są:

\[
\hat{S}^2 |s, m_s\rangle = \hbar^2 s(s+1) |s, m_s\rangle, \quad \hat{S}_z |s, m_s\rangle = \hbar m_s |s, m_s\rangle,
\]

gdzie \(m_s = -s, -s+1, \ldots, s\).

Własne funkcje momentu pędu i spinu tworzą bazę przestrzeni stanów kwantowych, na której można opisywać stan cząstki z uwzględnieniem zarówno ruchu orbitalnego, jak i spinu.

\subsection{Atom wodoru: stany własne oraz energie własne}


Atom wodoru opisuje równanie Schrödingera z potencjałem Coulomba:

\[
\hat{H} = -\frac{\hbar^2}{2m} \nabla^2 - \frac{e^2}{4 \pi \varepsilon_0 r},
\]

gdzie \(m\) to masa elektronu, \(e\) ładunek elementarny, a \(r\) odległość elektronu od jądra.

Stany własne \(|n, l, m\rangle\) są jednocześnie własnymi funkcjami operatorów:

\[
\hat{H}|n, l, m\rangle = E_n |n, l, m\rangle,
\]

\[
\hat{L}^2 |n, l, m\rangle = \hbar^2 l(l+1) |n, l, m\rangle,
\]

\[
\hat{L}_z |n, l, m\rangle = \hbar m |n, l, m\rangle,
\]

gdzie liczby kwantowe przyjmują wartości

\[
n = 1, 2, 3, \ldots, \quad l = 0, 1, \ldots, n-1, \quad m = -l, -l+1, \ldots, l.
\]

Energia własna jest określona wzorem:

\[
E_n = - \frac{m e^4}{2 (4 \pi \varepsilon_0)^2 \hbar^2} \frac{1}{n^2} = - \frac{13.6\,\mathrm{eV}}{n^2}.
\]

Energia zależy wyłącznie od głównej liczby kwantowej \(n\), co prowadzi do degeneracji poziomów energetycznych względem liczb \(l\) i \(m\).

\subsection{Własności funkcji falowych bozonów oraz fermionów}


W mechanice kwantowej funkcje falowe bozonów i fermionów różnią się symetrią względem zamiany dwóch identycznych cząstek:

\begin{itemize}
    \item \textbf{Bozony} mają symetryczne funkcje falowe, tzn. przy zamianie cząstek
    \[
    \Psi(\ldots, \mathbf{r}_i, \ldots, \mathbf{r}_j, \ldots) = + \Psi(\ldots, \mathbf{r}_j, \ldots, \mathbf{r}_i, \ldots).
    \]
    
    \item \textbf{Fermiony} mają antysymetryczne funkcje falowe, tzn.
    \[
    \Psi(\ldots, \mathbf{r}_i, \ldots, \mathbf{r}_j, \ldots) = - \Psi(\ldots, \mathbf{r}_j, \ldots, \mathbf{r}_i, \ldots).
    \]
\end{itemize}

Antysymetria funkcji falowej fermionów prowadzi do zasady Pauliego wykluczania, która zabrania zajmowania tego samego stanu kwantowego przez dwie identyczne fermiony.

Symetria funkcji falowej bozonów pozwala na zajmowanie tego samego stanu kwantowego przez wiele cząstek, co jest podstawą efektów takich jak kondensacja Bosego-Einsteina.
